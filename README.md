# Silvio Micali

## Vincitore Turing Award

Sin da piccolo si dimostrò particolarmente dotato per la matematica e la logica. Si spostò con la famiglia a Roma dove il padre, magistrato, era stato trasferito. Dopo aver frequentato il Liceo classico statale Giulio Cesare e aver ottenuto la maturità classica nel 1973, si è poi laureato nel 1978 all'Università di Roma, dove è stato uno dei più brillanti allievi di Corrado Böhm.

Ottenne il Ph.D. in Informatica presso l'Università della California a Berkeley nel 1983. Micali vinse il Premio Gödel nel 1993.

Oggi lavora al Laboratorio di Ricerca per l'informatica e l'intelligenza artificiale (Computer Science and Artificial Intelligence Laboratory ) del Massachusetts Institute of Technology di Cambridge (Massachusetts), dove, dal 1983, insegna informatica presso il Dipartimento di Ingegneria elettrica e di Informatica[1].

Le sue ricerche sono sempre state indirizzate alla crittografia e alla sicurezza informatica. Micali è molto conosciuto nel mondo scientifico per fondamentali lavori nel campo della crittografia.

Nel 2017, fonda Algorand, progetto basato sulla tecnologia blockchain per garantire transazioni scalabili, sicure e decentralizzate attraverso un meccanismo di consenso più rapido, efficiente e meno costoso rispetto a quelli già esisteniti.[2]